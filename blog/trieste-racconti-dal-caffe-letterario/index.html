<!DOCTYPE html>
<html lang="it" dir="ltr">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Trieste | Sara Oliva</title>
    <link href="https://fonts.googleapis.com/css2?family=Poppins:ital,wght@0,300;0,400;0,500;0,600;0,700;1,300;1,400;1,500;1,600;1,700&display=swap" rel="stylesheet">
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <link rel="stylesheet" href="../../assets/css/styles.css">
  </head>
  <body>
    <div id="wrapper">

      <!-- Site Header start -->
      <header class="page-section site-header">
        <nav class="nav">
          <div class="home-link">
            <a href="/">Sara Oliva<span class="job-title"> Aspirante Full Stack Developer</span></a>
          </div>
          <div id="myLinks">
            <ul class="menu">
              <li><a href="/cv">CV</a></li>
              <li><a href="/progetti">Progetti</a></li>
              <li><a href="/blog">Blog</a></li>
              <li><a href="/contatti">Contatti</a></li>
            </ul>
          </div>
          <a href="javascript:void(0);" class="icon" onclick="myFunction()">
            <i class="fa fa-bars"></i>
          </a>
        </nav>
      </header>
      <!--Site Header end -->

      <main class="main">
        <div class="article-container"> <!-- Article container opening tag -->
          <div class="article-heading">
            <h1 id="up">Trieste</h1>
            <h2>Racconti dal caffè letterario</h2>
          </div>
          <div id="go-to-top"></div>
          <div class="article-image">
            <picture>
              <source media="(min-width: 768px)"
                      srcset="../../assets/images/trieste-w-2000.jpg">
              <source media="(max-width: 767px)"
                      srcset="../../assets/images/trieste-w-1534.jpg">
              <img    src="../../assets/images/trieste-w-1280.jpg" alt="Particolare facciata Palazzo Gopcevich di Trieste">
            </picture>
          </div>

          <!-- Article text start -->
          <div class="article-text">
            <p>Mi trovo nell’antica <strong>Pasticceria Pirona</strong>, a <strong>Trieste</strong>. Mentre sorseggio una gustosa cioccolata calda, inebriata dal profumo di dolci appena sfornati che sommerge completamente il locale, inizio, come mio solito, a viaggiare con la mente, tornando indietro nel tempo ai primi anni del ‘900. Il tintinnio dei cucchiaini e dei piattini continua a riscaldare l’atmosfera e anche le decorazioni in stile <em>liberty</em> sono le stesse che si possono vedere oggi. A essere diverse sono solo le persone. Dietro il bancone in legno di ciliegio, il primo proprietario, <strong>Alberto Pirona</strong>, ha appena servito un avventore davvero speciale: <strong>James Joyce</strong>. Lo scrittore irlandese, accompagnato da un buon un calice di vino e da un delizioso Presnitz, sta lavorando a quello che qualche anno più tardi, con il titolo di <em>Ulisse</em>, diventerà uno dei romanzi più importanti del XX secolo.</p>
            <p>A un tratto qualcuno entra nella pasticceria, interrompendo bruscamente il mio sogno a occhi aperti. Joyce e Pirona scompaiono e io sono di nuovo nel presente. Così, tiro fuori dalla borsa il mio diario. Di solito sono gelosa di quello che scrivo, ma questa volta lo farò proprio per voi e vi racconterò le meraviglie di questa bellissima città.</p>
            <p>Il nostro viaggio inizia in <strong>Piazza Unità d’Italia</strong>, il “<em>salotto di Trieste</em>”, la piazza più estesa d’Europa a essere affacciata sul mare, l’anima della vita quotidiana della città. Quando si arriva in questa piazza, si ha un attimo di smarrimento, perché è davvero incredibile trovarsi così vicini al mare e nello stesso tempo essere circondati da palazzi tanto eleganti.</p>
            <p>Guardatevi attorno e ammirate il Palazzo della <strong>Luogotenenza Austriaca</strong>, oggi sede della Prefettura, e poi <strong>Palazzo Stratti</strong>, dove si trova lo storico <strong>Caffè degli Specchi</strong>, <strong>Palazzo Modello</strong>, sede del Municipio, <strong>Palazzo Pitteri</strong>, il più antico della piazza, <strong>Palazzo Vanoli</strong>, sede del Grand Hotel Duchi D’Aosta, e infine il <strong>Palazzo della Regione</strong>. Al centro, invece, il vostro sguardo sarà rapito dalla <strong>Fontana dei Quattro Continenti</strong>, che realizzata tra il 1751 e il 1754 dallo scultore <strong>Mazzoleni</strong>, è simbolo di Trieste come città favorita dalla fortuna per l’istituzione del <strong>Porto Franco</strong>.</p>
            <p>Non andatevene via subito e incamminatevi lungo i <strong>246 metri</strong> del <strong>Molo Audace</strong> per scoprire non solo la sensazione di poter passeggiare in mezzo al mare, ma anche l&#39;avvincente storia della <strong>Rosa dei Venti</strong>, costruita proprio all’estremità del molo. Fusa nel bronzo di una nave nemica austriaca, la rosa venne eretta nel 1925 per ricordare il <strong>Cacciatorpediniere Audace</strong> che, alla fine della guerra, il <strong>3 novembre 1918</strong>, fu la prima nave a entrare nel <strong>Porto di Trieste</strong>, attraccando al molo che all&#39;epoca si chiamava <strong>San Pietro</strong>, in onore di un’omonima nave affondata qui nel 1740, per poi prendere il nome di Audace in memoria di quest’evento.</p>
            <p>L’<strong>ancora dell’Audace</strong> è ora esposta alla base del <strong>Faro della Vittoria</strong>, che dai suoi <strong>70 metri</strong> offre una vista a 360° sulla città e, oltre alla sua funzione di guida, è un monumento commemorativo dedicato ai marinai caduti durante la Prima Guerra Mondiale.</p>
            <p>Proseguiamo il nostro viaggio e raggiungiamo il <strong>Colle San Giusto</strong>, il cuore medievale di Trieste. In cima al colle, oltre a poter ammirare uno splendido panorama sulla città e sul golfo, si trova la <strong>Cattedrale di San Giusto</strong>, realizzata tra il 1302 e il 1320, unendo due chiese preesistenti. Se all’esterno verrete ipnotizzati dal magnifico <strong>rosone gotico in pietra carsica</strong>, all’interno, invece, vi perderete nella <strong>bellezza dei mosaici di ispirazione bizantino-ravennate</strong> che impreziosiscono i due absidi laterali.</p>
            <p>Sarà perché sono di Milano e ho sempre amato i vecchi tram, ma se c’è un’esperienza da provare assolutamente a Trieste è prendere il <strong>Tram di Opicina</strong>, davvero unico nel suo genere. Inaugurato nel lontano 9 settembre 1902, il tram parte da <strong>Piazza Oberdan</strong> e s’inerpica fino a <strong>329 metri</strong> sull’<strong>altopiano carsico</strong>, incantando i suoi passeggeri con magici scorci, per poi raggiungere il capolinea nella frazione di <strong>Opicina</strong>, da cui prende il nome.</p>
            <p>Se amate i panorami a picco sulla costa, non perdetevi l’incantevole <strong>Castello Miramare</strong>, fatto costruire su progetto dell’austriaco <strong>Carl Junker</strong> da <strong>Massimiliano d’Asburgo</strong> per viverci con la sua amata <strong>Carlotta del Belgio</strong>. Questo castello, posto sulla punta del <strong>promontorio di Grignano</strong> e circondato da un magnifico <strong>parco di 22 ettari</strong> ricco di piante pregiate, è una sintesi perfetta di diversi stili tratti dal <strong>periodo gotico, medievale e rinascimentale</strong>, mentre all’interno sarete sedotti dalle sue stanze principesche.</p>
            <p>Infine, tornando verso il centro, fate come me, rilassatevi in uno dei caffè storici di Trieste, dove un tempo era possibile vedere poeti e scrittori come <strong>Saba</strong>, <strong>Svevo</strong> e <strong>Joyce</strong>. Tra i più celebri ci sono il <strong>Caffè degli Specchi</strong>, il <strong>Torinese</strong>, l’<strong>Urbanis</strong>, il <strong>Targesteo</strong>, la <strong>Stella Polare</strong>, il <strong>San Marco</strong>, il <strong>Tommaseo</strong> che, fondato nel 1830 è il più antico della città, oppure la <strong>Pasticceria Pirona</strong>, dove nel frattempo la mia cioccolata si è raffreddata.</p>
          </div>
          <!-- Article text end -->

        </div> <!--Article container closing tag -->

        <div class="top">
          <a href="#go-to-top">Torna su</a>
        </div>
      </main>

      <!-- Site Footer start -->
      <footer class="page-section site-footer">
        <div class="footer-items">
          <div id=footer-links>
            <ul class="footer-links">
              <li><a href="https://www.instagram.com/sarainwonderweb/" rel="noopener" target="_blank"><img src="../../assets/images/instagram.png" width="22px" height="22px" alt="Logo Instagram"></a></li>
              <li><a href="https://github.com/Saraol/" rel="noopener" target="_blank"><img src="../../assets/images/git-hub.png" width="22px" height="22px" alt="Logo GitHub"></a></li>
              <li><a href="https://www.linkedin.com/in/saraol84/" rel="noopener" target="_blank"><img src="../../assets/images/linkedin.png" width="22px" height="22px" alt="Logo LinkedIn"></a></li>
            </ul>
          </div>
          <div id=footer-paragraph>
            <p>&copy; 2023 by Sara Oliva.</p>
          </div>
        </div>
      </footer>
      <!-- Site Footer end -->

    </div> <!-- Wrapper closing tag -->

    <!-- JavaScript start -->
    <script>
    function myFunction() {
      var x = document.getElementById("myLinks");
      if (x.style.display === "block") {
        x.style.display = "none";
      } else {
        x.style.display = "block";
      }
    }
  </script>
  <!-- Java Script end -->

  </body>
</html>
